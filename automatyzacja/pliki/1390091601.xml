<TEI xmlns="http://www.tei-c.org/ns/1.0"><teiHeader><fileDesc><titleStmt><title/><author>Wołoszkiewicz, Andrzej</author></titleStmt><editionStmt><edition><date>2023-05-19</date></edition></editionStmt><publicationStmt><p>unknown</p></publicationStmt><sourceDesc><p>Converted from a Word document</p></sourceDesc></fileDesc><encodingDesc><appInfo><application xml:id="docxtotei" ident="TEI_fromDOCX" version="2.15.0"><label>DOCX to TEI</label></application></appInfo></encodingDesc><revisionDesc><listChange><change><date>2023-05-31T06:44:48Z</date><name>Wołoszkiewicz, Andrzej</name></change></listChange></revisionDesc></teiHeader><text><body><div><head>1390091601</head><p style="text-align: right;"><hi rend="&lt;placeName&gt;_Znak">Roma</hi><hi rend="italic bold" xml:space="preserve">, </hi><hi rend="&lt;date&gt;_Znak">16 septembris 1390</hi></p><p rend="abstract" style="font-weight: bold; font-style: italic; text-align: justify; ">Bonifacy IX poleca oficjałowi poznańskiemu, by Janowi z Wszołowa nadał kanonię poznańską, pomimo że Jan posiada już probostwo kościoła parafialnego w Solcu Biskupim i wikarię wieczystą w katedrze poznańskiej. Kanonia ta zawakowała za pontyfikatu Grzegorza XI w wyniku promocji Mikołaja z Kurnika na biskupstwo poznańskie i podlegała z tego powodu rezerwacji papieskiej, ale ani Grzegorz XI, ani Urban VI nikomu nie udzielili na nią prowizji. Po objęciu kanonii Jan ma zwolnić posiadaną wikarię.</p><p rend="Źródło">cop.: ASV, Reg. Lat., vol. 7, f. 251r-252v (or. f. [CCLXVII]-CCLXVIII)</p><p rend="bibl" style="font-weight: bold; font-style: italic; ">ed.: MPV 8, nr 129</p><p rend="bibl" style="font-weight: bold; font-style: italic; ">reg.: BP 3, nr 167</p><p rend="nota" style="font-style: italic; text-align: justify; "><hi rend="bold">formulare:</hi> „Dignum arbitramur” (prowisio)</p><p style="text-align: justify;">Bonifacius etc., .... officiali Poznaniensi, salutem etc. Dignum arbitramur etc. Dudum siquidem Gregorius papa<note place="foot" xml:id="ftn1" n="1"><p rend="footnote text"> <hi rend="italic">Gregorius papa XI</hi></p></note>, predecessor noster, omnes canonicatus et prebendas ceteraque beneficia ecclesiastica tunc apud Sedem Apostolicam vacancia et inantea vacatura collacioni et disposicioni sue reservans decrevit extunc irritum et inane, si secus super hiis a quoquam quavis auctoritate scienter vel ignoranter contingeret attemptari, et deinde canonicatu et prebenda ecclesie Poznaniensis ex eo apud eandem Sedem vacantibus, quod idem predecessor de persona bone memorie Nicolai, episcopi Poznaniensis, tunc dictos canonicatum et prebendam obtinentis, eidem ecclesie tunc vacanti apostolica auctoritate providit, preficiendo eum dicte ecclesie in episcopum et pastorem sibique apud Sedem ipsam fecit munus consecracionis impendi. Eodemque predecessore per eum de dictis canonicatu et prebenda non disposito, sicut Domino placuit, sublato de medio, pie memorie Urbanus papa VI, eiusdem Gregorii predecessoris immediatus successor, eciam predecessor noster, ad apicem summi apostolatus assumptus, cum a nonnullis revocaretur in dubium, an post eiusdem Gregorii predecessoris obitum aliquis preter Romanum pontificem de canonicatibus et prebendis aut aliis beneficiis ecclesiasticis per ipsum Gregorium predecessorem disposicioni sue reservatis et ipsius Gregorii predecessoris obitus tempore vacantibus disponere posuisset sive posset, ad huiusmodi ambiguitatis dubium tollendum per suas declaravit litteras, canonicatus et prebendas ac beneficia huiusmodi, que tempore obitus dicti Gregorii predecessoris sic reservata vacabant, remansisse et remanere per huiusmodi reservacionem et decretum affecta nullumque de illis preter Romanum pontificem ea vice potuisse vel posse disponere quoquomodo ac decrevit irritum et inane, quicquid in contrarium a quoquam quavis auctoritate scienter vel ignoranter attemptatum forsan erat tunc vel contingeret imposterum attemptari. Cum itaque canonicatus et prebenda predicti, de quibus eciam idem Urbanus predecessor minime disposuit, adhuc ut prefertur vacare noscantur nullusque de illis preter Romanum pontificem hac vice disponere potuerit sive possit, reservacione et declaracione et decretis obsistentibus supradictis. Nos volentes dilectum filium Iohannem de Scholowo, rectorem parrochialis ecclesie in Solecz, Poznaniensis diocesis, apud nos .... multipliciter commendatum .... favore prosequi gracioso, discrecioni tue per apostolica scripta mandamus, quatenus si post diligentem examinacionem dictum Iohannem, qui presbyter est, ad hoc ydoneum esse reppereris .... dictos canonicatum et prebendam, quorum fructus .... sex marcharum argenti puri secundum communem extimacionem valorem annuum, ut ipse Iohannes asserit, non excedunt, sic vacantes .... eidem Iohanni auctoritate nostra conferre et assignare procures, .... non obstantibus .... quod idem Iohannes, ut asserit, dictam parrochialem ecclesiam et quandam perpetuam vicariam in dicta ecclesia Poznaniensi, cuiusquidem parrochialis ecclesie fructus .... decem marcharum argenti puri secundum extimacionem predictam valorem annuum non excedunt, noscitur obtinere. Volumus autem, quod idem Iohannes, quamprimum vigore presencium dictos canonicatum et prebendam fuerit pacifice assecutus vicariam predictam, quam ut prefertur obtinet quamque extunc vacare decernimus, omnino, prout ad id se sponte obtulit, dimittere teneatur .... Datum Rome apud Sanctum Petrum, decimo sexto kalendas octobris, anno primo. <hi rend="italic">[alia manu:]</hi> N(icolaus). XXIII. de Ben(even)to.</p></div></body></text></TEI>