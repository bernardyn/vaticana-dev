<TEI xmlns="http://www.tei-c.org/ns/1.0"><teiHeader><fileDesc><titleStmt><title/><author>Wołoszkiewicz, Andrzej</author></titleStmt><editionStmt><edition><date>2023-05-19</date></edition></editionStmt><publicationStmt><p>unknown</p></publicationStmt><sourceDesc><p>Converted from a Word document</p></sourceDesc></fileDesc><encodingDesc><appInfo><application xml:id="docxtotei" ident="TEI_fromDOCX" version="2.15.0"><label>DOCX to TEI</label></application></appInfo></encodingDesc><revisionDesc><listChange><change><date>2023-05-31T06:52:13Z</date><name>Wołoszkiewicz, Andrzej</name></change></listChange></revisionDesc></teiHeader><text><body><div><head>nr 1396073101</head><p style="text-align: right;"><hi rend="&lt;placeName&gt;_Znak">Roma</hi><hi rend="italic bold" xml:space="preserve">, </hi><hi rend="&lt;date&gt;_Znak">31 iulii 1396</hi></p><p rend="abstract" style="font-weight: bold; font-style: italic; text-align: justify; ">Papież Bonifacy IX udziela doktorowi dekretów Jakubowi s. Floriana [z Kurdwanowa], diakonowi, prepozytowi wrocławskiemu i audytorowi papieskiemu, prowizji na biskupstwo płockie, wakujące po śmierci (w Kurii) Maffiolusa Lampugnaniego. W tej samej sprawie bulle do: kapituły płockiej, duchowieństwa diecezji płockiej, ludu diecezji płockiej, poddanych w dobrach katedry płockiej, arcybiskupa gnieźnieńskiego, króla Władysława Jagiełły.</p><p rend="Źródło">cop.: ASV, Reg. Lat., vol. 42, f. 2r-3r (or. f. II-III)</p><p rend="bibl" style="font-weight: bold; font-style: italic; ">reg.: 1. MVB 5, nr 1019 (false sub data 1 VIII 1396); 2. BP. 3, nr 451</p><p><hi rend="italic" xml:space="preserve">[m. s.] </hi>C(ancellaria)</p><p style="text-align: justify;">Bonifacius etc., dilecto filio Iacobo Floriani, electo Plocensi, salutem etc. Divina disponente clemencia, cuius inscrutabili providencia ordinacione suscipiunt universa in Apostolice Sedis specula licet immeriti constituti, ad universas orbis ecclesias aciem nostre considerationis extendimus et pro earum statu salubriter dirigendo apostolici favoris auxilium adhibemus, sed de illis propensius cogitare nos convenit, quas propriis carere pastoribus intuemur, ut eis<note place="foot" xml:id="ftn1" n="1"><p rend="footnote text"> <hi rend="italic">Następuje skreślone:</hi> co.</p></note> iuxta cor nostrum, pastores preficiantur ydonei, qui commissos sibi populos per suam circumspectionem providam salubriter dirigant et informent ac bona ecclesiarum ipsarum, non solum gubernent utiliter, sed eciam multimodis efferant incrementis. Dudum siquidem provisiones omnium ecclesiarum cathedralium tunc apud Sedem Apostolicam vacancium et inantea vacaturarum ordinacioni et disposicioni nostre reservantes, decrevimus ex tunc irritum et inane si secus super hiis per quoscumque quavis auctoritate scienter vel ignoranter contingerit attemptari, postmodum vero ecclesia Plocensi per obitum bone memorie Maffioli, episcopi Plocensis, qui apud Sedem predictam debitum nature persolvit, apud Sedem ipsam vacante nos ad provisionem eiusdem ecclesie celerem et felicem, de qua nullus preter nos hac vice se intromittere potuit neque potest, reservacione et decreto obsistentibus supradictis, ne ecclesia ipsa prolixe vacacionis exponeretur incommodis paternis et solicitis studiis intendentes, post deliberacionem, quam de preficiendo eidem ecclesie personam utilem et eciam fructuosam cum fratribus nostris habuimus diligentem, demum ad te, prepositum ecclesie Wratislauiensis, decretorum doctorem, capellanum nostrum et causarum Palacii Apostolici auditorem, in subdiaconatus ordine constitutum, cui de vite mundicia, honestate morum, spiritualium providencia et temporalium circumspeccione aliisque multiplicum virtutum donis apud nos fidedigna commendaris testimonia perhibentur, direximus oculos nostre mentis, quibus omnibus debita meditacione pensatis de persona tua nobis et eisdem fratribus ob dictorum tuorum exigenciam meritorum accepta eidem ecclesie<note place="foot" xml:id="ftn2" n="2"><p rend="footnote text"> <hi rend="italic">Słowo nadpisane nad linią.</hi></p></note> Plocensi de ipsorum fratrum consilio auctoritate<note place="foot" xml:id="ftn3" n="3"><p rend="footnote text"> <hi rend="italic" xml:space="preserve">Następuje skreślone: </hi>nostra.</p></note> apostolica providemus teque illi preficimus in episcopum et pastorem curam et administracionem ipsius ecclesie Plocensis tibi in spiritualibus et temporalibus plenarie committendo, in illo, qui dat gracias et largitur premia confidentes, quod dicta ecclesia Plocensis sub tuo felici regimine gracia tibi<note place="foot" xml:id="ftn4" n="4"><p rend="footnote text"> <hi rend="italic">Słowo poprawione</hi>.</p></note> assistente divina regetur utiliter et prospere dirigetur ac grata in eisdem spiritualibus et temporalibus suscipiet incrementa, quocirca discrecioni tue per apostolica scripta mandamus, quatenus impositum tibi a Domino onus regiminis dicte ecclesie Plocensis suscipiens reverenter sic te in eius cura salubriter exercenda diligentem exibeas et eciam studiosum, quod ecclesia ipsa gubernatori provido et fructuoso administratori gaudeat se commissam tuque preter eterne retribucionis premium nostram et dicte Sedis benediccionem et graciam exinde uberius consequi merearis. Datum Rome apud Sanctum Petrum, secundo kalendis augusti, anno septimo.</p><p style="text-align: justify;"><hi rend="underline">Simili modo</hi>: Dilectis filiis capitulo ecclesie Plocensis <hi rend="italic">[salutem etc.]</hi> Divina disponente clemencia etc. Quocirca discrecioni vestre per apostolica scripta mandamus, quatenus eidem electo tanquam patri et pastori animarum vestrarum humiliter intendentes ac exhibentes sibi obedienciam et reverenciam debitam et devotam eius salubria monita et mandata suscipiatis devote et efficaciter adimplere curetis, alioquin sentenciam, quam idem electus rite tulerit in rebelles ratam habebimus et faciemus auctore Domino usque ad satisfaccionem condignam inviolabiliter observari. Datum Rome, ut supra.</p><p style="text-align: justify;"><hi rend="underline">Simili modo</hi>: Dilectis filiis clero civitatis et diocesis Plocensis salutem etc. Divina disponente clemencia etc. Quocirca discrecioni vestre per apostolica scripta mandamus, quatenus eundem electum tanquam patrem et pastorem animarum vestrarum grato admittentes honore ac exhibentes sibi obedienciam et reverenciam debitam et devotam eius salubria monita et mandata suscipiatis humilter et efficaciter adimplere curetis, alioquin sentenciam, quam idem electus rite tulerit in rebelles ratam habebimus et faciemus auctore Domino usque ad satisfaccionem condignam inviolabiliter observari. Datum, ut supra.</p><p style="text-align: justify;"><hi rend="underline">Simili modo</hi>: Dilectis filiis populo civitatis et diocesis Plocensis salutem etc. Divina etc. Quocirca universitatem vestram rogamus, monemus et hortamur attente per apostolica vobis scripta mandantes, quatenus eundem electum tanquam patrem et pastorem animarum vestrarum suscipientes ac debita honorificencia prosequentes eius mandatis et monitis salubribus humiliter intendentes ita, quod ipse in vobis devocionis filios et vos in eo per consequens patrem invenisse benivolum gaudeatis. Datum, ut supra.</p><p style="text-align: justify;"><hi rend="underline">Simili modo</hi>: Dilectis filiis universis vassallis ecclesie Plocensis salutem etc. Divina etc. Quo circa universitati vestre per apostolica scripta mandamus, quatenus eundem electum devote suscipientes ac debita honorificencia prosequentes ei fidelitatem solitam necnon consueta servicia et iura a vobis sibi debita exhibere integre studeatis, alioquin sentenciam sive penam, quam idem electus rite tulerit seu statuerit in rebelles ratam habebimus et faciemus auctore Domino usque ad satisfaccionem condignam inviolabiriter observari. Datum, ut supra.</p><p style="text-align: justify;"><hi rend="underline">Simili modo</hi>: Venerabili fratri archiepiscopo Gneznensi salutem etc. Ad cumulum etc. Cum igitur, ut idem electus in commissa sibi predicte ecclesie Plocensis cura proficere valeat, tuus favor sibi noscatur esse plurimum oportunus, fraternitatem tuam rogamus, monemus et hortamur attente per apostolica tibi scripta mandantes, quatenus eundem electum et ecclesiam sibi commissam suffraganeam tuam habens pro nostra et Apostolice Sedis reverencia propensius commendatos in ampliandis et corservandis iuribus<note place="foot" xml:id="ftn5" n="5"><p rend="footnote text"> <hi rend="italic" xml:space="preserve">Następuje skreślone: </hi>suis.</p></note> eiusdem ecclesie sit eum, cui favoris presidio prosequaris, quod ipse electus per tue auxilium gracie se possit in commisso sibi eiusdem ecclesie regimine utilius exercere tuque divinam misericordiam et nostram ac dicte Sedis benediccionem et graciam exinde uberius valeas promereri. Datum, ut supra.</p><p style="text-align: justify;"><hi rend="underline">Simili modo</hi>: Carissimio in Christo filio Wladislao, regi Polonie illustri, salutem etc. Gracie divine premium etc. Cum itaque fili carissime sic virtutis opus Dei ministres benigno favore prosequi ac eos verbis et operibus pro Regis Eterni gloria venerari, serenitatem regiam rogamus et hortamur attente, quatenus eundem electum et prefatam ecclesiam sue cure commissam habens pro nostra et Apostolice Sedis reverencia propensius commendatos, ipsos benigni favoris auxilio prosequaris ita, quod idem electus tue celsitudinis fultus presidio in commisso sibi cure pastoralis officii possit Deo propicio prosperari ac tibi exinde a Deo perhennis vite premium et a nobis condigna proveniat accio graciarum. Datum, ut supra. <hi rend="italic" xml:space="preserve">[alia manu:] </hi>N(icolaus). XX, X, X, X, X, X, X. de Ben(even)to.</p></div></body></text></TEI>