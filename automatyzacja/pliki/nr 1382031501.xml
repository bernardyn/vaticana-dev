<TEI xmlns="http://www.tei-c.org/ns/1.0"><teiHeader><fileDesc><titleStmt><title/><author>Wołoszkiewicz, Andrzej</author></titleStmt><editionStmt><edition><date>2023-05-19</date></edition></editionStmt><publicationStmt><p>unknown</p></publicationStmt><sourceDesc><p>Converted from a Word document</p></sourceDesc></fileDesc><encodingDesc><appInfo><application xml:id="docxtotei" ident="TEI_fromDOCX" version="2.15.0"><label>DOCX to TEI</label></application></appInfo></encodingDesc><revisionDesc><listChange><change><date>2023-05-31T06:49:00Z</date><name>Wołoszkiewicz, Andrzej</name></change></listChange></revisionDesc></teiHeader><text><body><div><head>nr 1382031501</head><p style="text-align: right;"><hi rend="&lt;placeName&gt;_Znak">Roma</hi><hi rend="italic bold" xml:space="preserve">, </hi><hi rend="&lt;date&gt;_Znak">15 martii 1382</hi></p><p rend="abstract" style="font-weight: bold; font-style: italic; text-align: justify; ">Papież Urban VI ustanawia kolektorami w Królestwie Polskim i w diecezjach wrocławskiej i lubuskiej Świętosława z Szańca i Piotra de Suessa.</p><p rend="Źródło">cop.: ASV, Reg. Vat., vol. 310, f. 207v-208v (or. f. 207v-208v)</p><p rend="bibl" style="font-weight: bold; font-style: italic; ">ed.: 1. MVB 5, nr 75; 2. Theiner I, nr 1019</p><p rend="bibl" style="font-weight: bold; font-style: italic; ">reg.: BP 3, nr 22</p><p rend="nota" style="font-style: italic; text-align: justify; "><hi rend="bold">adn.</hi>: Abraham W., Sprawozd. II, s. 79</p><p rend="nota" style="font-style: italic; text-align: justify; "><hi rend="bold">formulare</hi>: „Ex fideli et solicita"</p><p style="text-align: justify;"><hi rend="italic">[m.s.]</hi> Swentheslao et Petro collectoribus in Ungaria</p><p style="text-align: justify;">Urbanus etc., dilectis filiis Swentheslao Gregorii, custodi Cracoviensis, decretorum doctori, et Petro Francisci canonico et cantori Quinqueecclesiensis, ecclesiarum, in Regno Polonie ac civitatibus et diocesibus Wratislaviensi et Lubucensi fructuum et proventuum Camere Apostolice debitorum collectoribus, salutem etc. Ex fideli et solicita ac diligenti prudencia, providencia quoque et probitate circumspecta et aliis virtutibus, quibus, prout fidedignorum relacione nobis innotuit, fulgere noscimini, presumimus evidenter, quod ea, que vobis exequenda commiserimus, sollerti et diligenti studio fideliter et prudenter exequemini. Hinc est, quod nos omnes et singulos collectores et succollectores ac receptores fructuum et proventuum Camere Apostolice in Regno Polonie et civitatibus et diocesibus Wratislaviensi(bus) et Lubucensi(bus) predictis quomodolibet debitorum, hactenus per nos et Sedem Apostolicam et eius auctoritate deputatos, penitus revocantes, ipsosque a collectorie et succollectorie ac receptorie officiis eis comissis totaliter amoventes, vos et vestrum quemlibet, de quorum discrecione plurimum confidimus, in dictis regno, civitatibus et diocesibus collectores ac receptores fructuum et proventuum predictorum usque ad nostrum et Apostolice Sedis beneplacitum auctoritate apostolica facimus, constituimus et eciam deputamus, vobis et cuilibet vestrum per vos vel alium seu alios, fide et facultatibus ydoneos, nostro et dicte Camere et Ecclesie Romane nomine omnes et singulos fructus, redditus et proventus primi anni beneficiorum ecclesiasticorum in dictis regno, civitatibus et diocesibus vacancium, per nos seu auctoritate nostra collatorum et conferendorum inantea, census quoque omnes et alia res et bona nobis et Ecclesie ac Camere predicte in prefatis regno, civitatibus et diocesibus quacunque racione vel causa debita et debenda inposterum pertinencia, quecunque, quotcunque et qualiacunque fuerint, petendi, exigendi et recipiendi, raciones quoque et computa a quibuscunque collectoribus et succollectoribus apostolicis hactenus in dictis regno, civitatibus et diocesibus deputatis, seu personis aliis, inquantum negocia et utilitatem dicte Camere concernunt, audiendi et examinandi, ipsosque ad id, si necesse fuerit, auctoritate nostra compellendi et insuper omnibus et singulis commissionibus ac litteris apostolicis quibuscunque precessoribus et predecessoribus vestris in huiusmodi officio collectorie auctoritate apostolica missis, concessis seu destinatis, dictam nostram Cameram seu eius iura concernentibus, eciam in ceptis et non ceptis negociis perinde utendi, easque exequendi et ad effectum plenarium deducendi, ac si vobis specialiter destinate fuissent, necnon contradictores quoslibet et rebelles, cuiuscunque status, gradus, ordinis, condicionis vel preeminencie fuerint, eciam si pontificali vel quavis alia prefulgeant dignitate, auctoritate nostra per censuram ecclesiasticam, appellatione postposita, compescendi, necnon excommunicacionis et alias sentencias in non solventes vobis iura et debita ipsius Camere per vos vel alios nostro et dicte Camere nomine per vos ferendas agravandi et reagravandi, et alias contra eos, necnon quoscunque alios impedientes vos ac negocia dicte Camere directe vel indirecte, publice vel occulte auctoritate nostra procedendi, prout racionis extiterit, et si necesse fuerit, ipsos ad Sedem Apostolicam predictam citandi et eciam auxilium brachii secularis invocandi, necnon de receptis dumtaxat quitandi et absolvendi, non obstantibus constitucionibus apostolicis de una vel duabus dietis in concilio generali editis contrariis quibuscunque, eciam si de illis et totis earum tenoribus de verbo ad verbum esset in presentibus mentio specialis habenda, seu si aliquibus communiter vel divisim a Sede predicta sit indultum, quod interdici, suspendi vel excommunicari, aut extra vel ultra certa loca ad iudicium evocari non possint per litteras apostolicas non facientes plenam et expressam, ac de verbo ad verbum de indulto huiusmodi mencionem, auctoritate predicta facultatem et potestatem plenariam concedentes. Volumus autem, quod de fructibus, redditibus et proventibus, et aliis bonis quibuscunque ad dictam Cameram pertinentibus ultra spacium unius anni dilacionem dare nequeatis, et quod in singulis civitatibus et diocesibus infra vestram collectoriam consistentibus, si sint ample et diffuse, ultra unum, et si parve fuerint, in duabus eciam unum dumtaxat succollectorem non deputetis, et quod omnium et singulorum succollectorum, quos vos deputari continget, nomina et cognomina statim, cum illos deputaveritis, nobis seu nostro camerario clare et distincte transmittere, ac singulis bienniis de receptis et gestis per vos in huiusmodi officio camerario nostro seu gentibus dicte Camere raciones et computa reddere nullatenus postponatis. Sic igitur in premissis diligenter, solicite et fideliter vos habeatis, quod apud nos valeatis merito commendari, ac nostram et dicte Sedis benedictionem et graciam exinde uberius consequi mereamini cum effectu. Datum Rome apud Sanctum Petrum, idibus marcii, pontificatus nostri anno quarto.</p><p>										de Curia</p><p>										M. de Acerno</p></div></body></text></TEI>